Matrix, ağırlıklı olarak anlık mesajlaşma için kullanılan bir federal ağ protokolüdür. Matrix protokolü, sunucular ve istemciler arasında HTTP(S) protokolünü kullanarak iletişim sağlar. Matrix Protokolünun ana geliştiricisi The matrix.org Foundation olmakla beraber Element/New Vector Ltd. ve Matrix topluluğu ile beraber geliştirilmektedir.

Matrix'i kullanmak için bir Matrix sunucusu bulup ona kaydolmanız gerekir. Federal yapısından dolayı hangi sunucuyu seçtiğiniz diğer sunucularla olan etkileşiminizi etkilemez. En popüler sunucu The matrix.org Foundation tarafından yönetilen matrix.org sunucusudur.

Matrix'te mesajlaşmak için grup veya özel odalar kullanılır. Matrix'te uçtan uca şifreleme özelliği bulunmakta olup özel odalar için varsayılan olarak açık gelmektedir. Yapısından dolayı bir Matrix hesabına yeni tanımlanan istemcilerin şifreli odalar için başka bir istemciden şifreleme anahtarlarını alması gerekmektedir.

Matrix kullanırken Discord, WhatsApp, IRC, Signal, Slack gibi diğer platformlarla da köprüler aracılığıyla iletişim kurabilirsiniz.

# İstemciler

Matrix'e erişmek için;

- Element,
- FluffyChat,
- NeoChat,
- NekoChat,
- WeeChat (plugin ile)

gibi istemciler kullanabilirsiniz. Matrix'i denemek için [Element'in web sürümünü](https://app.element.io/) kullanabilirsiniz. Daha detaylı bir istemci listesine [https://matrix.org/clients/](https://matrix.org/clients/) adresinden ulaşabilirsiniz.

# Sunucular

Kendi Matrix sunucunuzu hostlamak istiyorsanız;

- Synapse (stabil; kurulumu zor),
- Dendrite (daha az stabil; kurulumu kolay; performansı daha iyi),
- Conduit (?),

gibi sunucu yazılımları kullanabilirsiniz.
