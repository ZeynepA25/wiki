Mozilla Firefox, Mozilla Foundation/Corporation tarafından geliştirilen özgür bir web tarayıcısıdır. Firefox arka planda Gecko rendering motorunu ve SpiderMonkey JavaScript motorunu kullanmaktadır. Firefox bir zamanlar %40'lara varan bir pazar payını yakalamış olmasına rağmen günümüzde yaklaşık %5'lik bir pazar payına sahiptir.

Proje başlangıçta Netscape Navigator'ın devamı olarak ortaya çıksa da Netscape'in AOL tarafından satın alınmasından bir süre sonra kendisi için kurulan Mozilla Foundation altına girmiştir.

# Türevleri

Firefox ayrıca;

- GNU IceCat,
- LibreWolf,
- Pale Moon,
- Tor Browser,
- Waterfox

gibi üçüncü parti türevlere sahiptir. Firefox'un Debian ile olan bir çatışmasından sonra Debian projesi bir süre boyunca IceWeasel adında kendi türevlerini desteklemişlerdir.

# Özgürlük/Mahremiyet

Firefox, ana alternatifi Google Chrome'dan mahremiyet konusunda daha iyi olmasına rağmen varsayılan ayarlarda Google hizmetleri ile iletişim kurma(Safe Browsing, Location...), sponsorlu içerik sunma(Disney Turning Red reklamı), Mozilla servislerini pazarlama(Pocket, Mozilla VPN) gibi istenmeyen davranışlarda bulunmaktadır. Firefox'un daha özgür/mahrem olması için kullanırken [arkenfox/user.js](https://github.com/arkenfox/user.js) konfigürasyonunun kullanılması önerilir.

Daha güvenli bir internet deneyimi için uBlock Origin eklentisi şiddetle tavsiye edilir.
